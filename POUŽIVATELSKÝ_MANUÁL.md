# Používateľský manuál – Rezervačný systém stolov

## Vitajte v rezervačnom systéme Kancelárie 3.19

Tento jednoduchý systém vám umožňuje rezervovať si stoly v kancelárii 3.19. Môžete si rezervovať miesto pre seba alebo pre kolegov z vášho tímu.

---

## Prvé prihlásenie

Pri prvom otvorení aplikácie budete požiadaný o:

1. **PIN kód kancelárie** – Zadajte 9-ciferný PIN kód (dostanete ho od správcu systému)
2. **Vaše meno** – Vyberte svoje meno zo zoznamu členov tímu

**Dôležité:** Výber vášho mena určuje pod akým menom budete vytvárať nové rezervácie pre seba.

Systém si tieto údaje zapamätá vo vašom webovom prehliadači. Pri ďalšom použití sa automaticky prihlásíte.

---

## Ako rezervovať stôl

### Rezervácia pre seba

1. V kalendári kliknite na deň, kedy chcete prísť do kancelárie
2. Otvorí sa okno s detailom dňa a dostupnými stolmi
3. Kliknite na tlačidlo **„Obsadiť"** pri voľnom stole
4. Rezervácia sa automaticky uloží

### Rezervácia pre kolegu

1. V kalendári kliknite na deň, kedy chcete rezervovať pre kolegu
2. V otvorenom okne **zaškrtnite** políčko **„Rezervovať pre iného"**
3. Z rozbaľovacieho zoznamu **„Vybrať osobu"** vyberte meno kolegu
4. Kliknite na tlačidlo **„Obsadiť"** pri voľnom stole
5. Rezervácia sa vytvorí na meno kolegu

---

## Ako zrušiť rezerváciu

### Zrušenie vlastnej rezervácie

1. V kalendári kliknite na deň s vašou rezerváciou a tlačidlo **„Zmeniť"**
2. V otvorenom okne kliknite na tlačidlo **„Zrušiť"** pri vašej rezervácii
3. Rezervácia bude okamžite odstránená

**Môžete zrušiť:**
- Akúkoľvek rezerváciu **na vaše meno**

**Nemôžete zrušiť:**
- Rezervácie na meno inej osoby (aj keď ste ju vytvorili vy)

---

## Prehľad funkcií

### Hlavná obrazovka

- **Dnes v kancellárii** – Prehľad, kto je dnes v kancelárii
- **Zajtra v kancellárii** – Prehľad, kto bude zajtra v kancelárii

### Kalendár

- **Počet voľných miest** – Zobrazuje počet dostupných stolov z celkových 7
- **Vaše rezervácie** – Sú zvýraznené modrou farbou
- **Šedé dni** – Víkendy a sviatky (rezervácie nie sú možné)
- Kliknutím na deň otvoríte detail s možnosťami rezervácie

### Navigácia
- **← →** – Prechádzanie medzi mesiacmi
- **Dnes** – Rýchly návrat na aktuálny mesiac

### Plán kancelárie (vpravo)
- Vizuálny prehľad rozloženia stolov
- Farebné označenie obsadenosti pre aktuálne zobrazený deň
- Čísla stolov (1-7)

---

## Často kladené otázky

**Môžem mať viacero rezervácií v ten istý deň?**  
Nie, systém umožňuje len jednu rezerváciu na osobu na deň.

**Vidím rezervácie všetkých kolegov?**  
Áno, kalendár zobrazuje všetky rezervácie v tíme.

**Ako ďaleko dopredu môžem rezervovať?**  
Môžete rezervovať až 3 mesiace dopredu.

**Môžem rezervovať v minulosti?**  
Nie, staré rezervácie nie je možné vytvárať ani upravovať.

**Ako poznám, že rezervácia je moja?**  
Vaše rezervácie sú zvýraznené modrou farbou a vidíte pri nich tlačidlo „Zrušiť".

**Čo znamená „Rezervovať pre iného"?**  
Umožňuje vám vytvoriť rezerváciu na meno iného člena tímu.

---
*Pripravila: Eva Mészáros*
